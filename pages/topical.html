<!DOCTYPE html>
<html lang="en">
  <head>
        <title>Topical</title>
        <meta name="viewport" content="width=device-width, initial-scale=1">
        <link rel="stylesheet" href="css/style.css">
        
        <style>
            /* Temporary stylesheet for development purposes only */
        </style>
  </head>
     
  <body>
    <h1>Topical</h1>
    
    <h2>Sekundære personas</h2>

    <p>Sekundære personas omtaler en brukergruppe som hovedsakelig er fornøyd med produktet slik det er tilpasset for primære personas, men som har noen tilleggsbehov. (Cooper et al, 2014, s. 87-90). I forhold til vårt produkt anser vi at det er fire relevante brukergrupper: Hjemmesykepleieren, fastlegen, pårørende og andre pasienter.</p>

    <h3>Hjemmesykepleien</h3>

    <p>Hjemmesykepleiere er i dag fundamentet i den kommunale omsorgstjenesten (Kirkevold, 2020). Vi anser derfor hjemmesykepleiere som sekundærpersona til smart-armbåndet, fordi de jobber tett på det vi anser som produktets primærbruker, eldre pasienter. Vi mener produktet er en ressurs til hjemmesykepleiere. Produktet gir en tett oppfølging av eldre pasienter, uten at helsepersonell trenger å være til stede. Hjemmesykepleieren kan få en oversikt over dataene til pasienten, og på denne måten forsikre seg om at pasienten sin helse blir ivaretatt. I tillegg kan smart-armbåndet varsle hjemmetjenesten om pasienten skader seg på grunn av fall. Vi anser derfor hjemmesykepleiere som en sekundærpersona fordi produktet vil kunne brukes som et verktøy i hjemmetjenesten for å levere kvalitativ oppfølging av pasienter samtidig som det avlaster hjemmetjenesten. </p>

    <h3>Fastlegen</h3>

    <p>Hovedoppgavene til en fastlege er blant annet å utføre utredninger, diagnostikk, behandlinger, koordinere medisinske opplysninger om pasienten til andre aktører som er avhengig av dataene for å utføre sin jobb, utføre medisinsk veiledning, og hjelpe pasienten med å finne gode løsninger og samarbeid med andre aktører for pasientens helse (legeforeningen, 2021). Smart-armbåndet som Eudora har utviklet mener vi kan bidra som et nyttig verktøy for å utbedre, effektivisere, og sørge for kvalitet i fastlegenes hovedoppgaver i dag. Vi mener fastleger er en sekundærpersona til dette produktet, fordi de jobber tett på primærbrukeren til produktet. Smart-armbåndet sin sekundære funksjon er å samle inn helsedata om brukeren. Denne funksjonen er hovedsakelig utviklet for å sikre en trygg helse hos brukeren, men også en tettere oppfølging av fastlegen. Dette produktet er derfor også dannet som et verktøy til fastlegen. Dette peker igjen på hvorfor vi mener fastlegen er en sekundærpersona til dette produktet.</p>

  </body>
</html>